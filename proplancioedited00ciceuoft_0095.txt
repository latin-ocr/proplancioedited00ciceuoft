§13 PRO GN. PLANCIO ORATIO 7

exempla revocabit : semper se dicet rogari voluisse, semper
sibi supplicari: se M. Seium, qui ne equestrem quidem
splendorem ineolumem a calamitate iudicii retinere potu-
isset homini nobilissimo innocentissimo eloquentissimo,
5 M. Pisoni, praetulisse: praeposuisse se Q. Catulo, summa
in familia nato, sapientissimo et sanctissimo viro, non
dico O. Serranum, stultissimum hominem—fuit enim
tamen nobilis—non O. Fimbriam, novum hominem— ,
fuit enim et animi satis magni et consilii—sed Gn.
10 Manlium, non solum ignobilem, verum sine virtute, sine

ingenio, vita etiam contempta ac sordida. ‘ Desiderarunt 13

te,' inquit, ‘oculi mei, cum tu esses Cyrenis, Me enim
quam socios tua frui virtute malebam, et, quo plus
intererat, eo plus aberat a me, cum te non videbam.
15 Deinde sitientem me virtutis tuae deseruisti ac reliquisti.
Coeperas enim petere tribunatum plebis temporibus iis,
quae istam eloquentiam et virtutem requirebant: quam
petitionem cum reliquisses, si hoc indicasti, tanta in
tempestate te gubernare non posse, de virtute tua dubitavi:
20 si nolle, de voluntate. Sin, quod magis intellego, tem-
poribus te aliis reservasti, ego vero te,' inquiet populus
Romanus, ‘ad ea tempora revocavi, ad quae tu te ipse
servaras„ Pete igitur eum magistratum, in quo mihi
magnae utilitati esse possis: aediles quicunque erunt,
25 iidem mihi sunt ludi parati: tribuni plebis permagni
interest qui sint. Quare aut redde mihi quod ostenderas,
aut si quod mea minus interest, id te magis forte delectat,
reddam tibi istam aedilitatem etiam negligenter petenti:
' sed amplissimos honores ut pro dignitate tua consequare,
30 condiscas censeo mihi paulo diligentius supplicare.'

